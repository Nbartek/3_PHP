Branża filmowa jest wyniszczana przez koronawirusa i nie jest to raczej zaskakująca wiadomość, zważywszy na sytuację
 kin na przestrzeni ostatnich kilku miesięcy. Ostro obrywa się szczególnie wielkim wytwórniom filmowym, które nie posiadają 
 własnych platform streamingowych, więc są zmuszane do przekładania dat kinowych premier swoich hitów. Wyjątkiem jest oczywiście 
 The Walt Disney Company, które ostatnio poinformowało nawet o zmianie swojej polityki dystrybucyjnej i skupieniu wszystkich sił 
 na VOD. Wiele pieniędzy traci między innymi koncern Metro-Goldwyn-Mayer odpowiedzialny za wypuszczenie do światowych multipleksów 
 najnowszej części serii o agencie 007, czyli No Time to Die. Dzieło miało być jedną z nielicznych większych premier 2020 roku,
  ale i ono nie ustrzegło się opóźnień (zobaczymy je dopiero 2 kwietnia 2021 roku).
Źródło: https://www.gry-online.pl/newsroom/kazde-przesuniecie-bonda-o-miesiac-kosztuje-milion-dolarow/z61eb86