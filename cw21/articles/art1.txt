Ranczon w grze Rabch
Gry pozwalające nam zmierzyć się z życiem na wsi na dobre zagościły na naszych dyskach twardych. Stardew Valley, My Time at Portia, czy Animal Crossing: New Horizons to przykłady tytułów, które odniosły spory sukces i podbiły serca graczy. Wkrótce do tego grona może dołączyć Ranch Simulator, który swoją premierę we wczesnym dostępie będzie miał 4 marca tego roku. W grze trafiamy na farmę dziadka, która kiedyś była chlubą okolicy, natomiast obecnie stoi pusta i zapomniana. Fani gatunku mogli już zauważyć podobieństwo historii do tej znanej z wyżej wymienionych przeze mnie gier. Ranch Simulator stawia jednak na realistyczną grafikę, w czym przypomina nieco tytuły z serii Farming Simulator, z tą różnicą, że nie będziemy uprawiać pola, a przyjdzie nam się zmierzyć z hodowlą zwierząt. Produkcja została zapowiedziana po raz pierwszy z okazji wydarzenia Summer of Gaming, ma ją wyróżniać rozbudowana możliwość samodzielnego tworzenia budynków. Ponadto tytuł będzie oferował multiplayer dla maksymalnie 4 osób.
Źródło: https://www.gry-online.pl/newsroom/nowy-symulator-farmy-poznajcie-ranch-simulator/zf1f2d2