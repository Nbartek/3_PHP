Malware w Dzieciach Angielskich z Rosji
Zdalna nauka wymaga od ucznia posiadania odpowiedniego sprzętu, na który nie każdy może sobie pozwolić. W Anglii pomoc dla uczniów w trudniejszej sytuacji finansowej zagwarantowało tamtejsze Ministerstwo Edukacji, które przekazało ponad 800 tys. laptopów dla dzieci. Niestety, jak się okazuje, część z darowanych komputerów została fabrycznie zainfekowana malware – złośliwym oprogramowaniem przejmującym kontrolę nad systemem. Jak podaje BBC News, podejrzenia wzbudził sprzęt wysłany do szkoły w Bradford. Na laptopie ucznia tamtejszej placówki zaczęły się pojawiać tajemnicze, niepożądane pliki. Okazało się, że problem nie jest odosobniony, a podobne przypadki zaczęto odnotowywać w innych szkołach. Według brytyjskich władz, mniej niż 10 szkół zgłosiło problem ze swoimi laptopami. Sprawa staje się jeszcze ciekawsza, gdy wspomnimy, że program kradł dane, a następnie kontaktował się z rosyjskimi serwerami.
Źródło: https://www.gry-online.pl/hardware/dzieci-dostaly-rzadowe-laptopy-z-rosyjskim-malware/z11f2d4